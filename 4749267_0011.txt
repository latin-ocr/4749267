...⁷7-

plusquamperfecto coniunctivi propter coniunctionem quum, quam perfecto eiusdem modi uti malet. Namque
Viriati victorias priores fuisse ceteris rebus, quae ex eius vita commemorantur, constanti armorum usu, immuta-
bili vestis simplicitate, perpetua victus frugalitate, nemo est, qui nesciat vel lectis verbis fateatur. Itaque nihil
verius dici potest, quam Justinum, si communem loquendi scribendique rationem sequi voluisset, vicisset pro vice·
rit scripturum fuisse.

Justinus, qui facere non potuit, quin egregiam fortitudinem patriaeque caritatem in pastore eodemque
optimo exercituum duce admiraretur, verbis, quae audivimus, animi sensa patefecit. Itaque non id agit, ut, quo
ordine res actae sint, demonstret, Viriatum saepe consulares exercitus vicisse nec tamen post tot tantasque victorias
ullam partem victus cultusque mutasse. Duas res proponit, victorias barbari, quem dicit, et vitae genus, quo
nihil simplicius excogitari potest, non mutatum?

Velleii Paterculi Historiae Romanae ad M. Vinicium consulem lib. 2 c. 122 hunc unum habent eiusdem
generis locum:

Quis non inter reliqua, quibus singularis moderatio Tib. Caesaris elucet atque eminet, hoc quoque
miretur, quod, quum sine ulla dubitatione septem triumphos meruerit, tribus contentus fuerit?

Scriptor, cuius haec verba indagavi, per totum opusculum operam dedit, ut patroni sui, Tiberii Caesaris,
acta summis laudibus efferret. Exclamans, quis non miretur, quod, quum septies triumphare potuisset, tribus
triumphis contentus fuerit, idem facit, quod is, qui totus est in hac una re laudanda. Velleius Paterculus non
vult in simplici rerum a Tiberio gestarum narratione operam studiumque ponere3 ubicunque commode fieri potest,
eum prae ceteris laudat lectoribusque suis admirationem iniicere conatur. Hoc loco si plusquamperfectum con-
iunctivi scripsisset, simpliciter narrasset factaque eo ordine, quo evenerunt, retulisset. Naturalis autem rerum
ordo is est, ut aliquis primum mereatur, qui triumphet, deinde non acceptis omnibus, qui ei debentur, triumphis,
paucioribus sit contentus. Historicus noster, ne quid praetermisisse videatur, summatim narrat, quibus rebus
gestis Tiberius septem triumphos meruerit semperque interrogando in reliqua capitis parte assensionem hominum
elicere studet. Quod Tiberius septem triumphis dignus fuit, res est non minus laudabilis, quam quod tribus con-
tentus esse voluit. Sufficit igitur dicere, quod factum est, neque luculenter enuntiare, quae ratio intercedat inter
tempus, quo Tiberius ius septem triumphorum adeptus est, et illud, quo triumphavit. Extra iustum rerum tem—
porumque nexum rem a viro, cuius mores ubique laudat, peractam intuetur. Praeterea dicere licet imperfectum
coniunctivi loco nostro non male se habere, ut scribatur: Tiberius, quum septem triumphos mereretur, tribus con-
tentus fuit. Ut plusquamperfectum coniunctivi rem alia re antiquiorem indicat, ita imperfectum coniunctivi rem
significat, quae adhuc erat eo tempore conspicua, quo altera res exstabat vel exstitit. Namque, ut recte dicere
possumus, tum, quum Tiberius tribus triumphis contentus fuit, adhuc septem triumphis dignus erat. Dignus adhuc
erat iis honoribus, quos omnes habere noluit.

Prodeat in medium L. Annaeus Florus et quos habet locos ad stabiliendam doctrinam propositam, eos
ostendat. Florus enim omnia raptim designans, non copiose narrans, a suo tempore respicit praeterita tempora
et res gestas earumque causas breviter exponit, parum curans nonnumquam, quo ordine ea, quae admiratur, peragi
potuerint. Quo sensu commotus non abstinuit, quin perfectum coniunctivi scriberet, quod non omnes pari amore
amplexentur. In lib. 3. c. 20 haec verba legimus:

* Bellum Spartaco duce concitatum quo nomine appellem, nescio; quippe quum servi militaverint,
gladiatores imperaverint, illi infimae sortis homines, hi pessimam auxere ludibrio calamitatem.

Nemo facile in eam verbi formam, quam hic reperimus, incidet, sed, si minus plusquamperfectum con·
iunctivi probaverit, imperfectum eiusdem modi non spernet. ld tempus, quo auctor libri usus est, iudicium
<10 illis bellis atque expeditionibus factum optime designat neque ad eas res extenditur, quae ex illo fonte manarunt.

 

