-10—

quae M. Cicero non sapienter fecerit, quod sociorum saluti consuluerit, mercatorum quorundam impudentiae resti·
terit suamque gloriam virtute fratris sui augeri voluerit, ad secundum annum referenda esse et imprudentiam,
qua inductus permiserit, ut fratri imperium prorogaretur, priorem ceteris factis, quae commemorat, fuisse. Itaque
insolita dicendi ratio est existimanda, quod quum commiserim dixit, sed habet sane, quo explicetur. Id, quod
sibi exprobrat, quasi altiori voce pronuntiat neque temporum nexu cum rebus praeteritis coniungit. Haec est
quodammodo res summi momenti, quam cum fratre absens communicet.

Nullus liber Latinus magis abundat perfectis coniunctivi, quam Ciceronis de Inventione liber, etiam in
dialogo de Oratore ceterisque scriptis oratoriis permulta eius generis exempla reperiuntur nec vero ullum per-
fectum coniunctivi exstat, quod pro plusquamperfecto eiusdem modi positum esse dicas. Unum locum in Bruti

c. 26 reperi huncce:
Sed nec est eiusmodi i. e. Fannii, oratio, ut a pluribus confusa videatur3 unus enim sonus est

totius orationis et idem stilus, nec de Persio reticuisset Gracchus, quum et Fannius de Menelao
Maratheno et de ceteris obiecisset, praesertim quum Fannius numquam sit habitus elinguis.

Ultima verba Cicero ita pronuntiavit, ut omne temporis spatium usque ad diem, quo se, M. Brutum,
T. Pomponium Atticum colloquentes de omnibus populi Romani oratoribus fecit, cogitatione comprehenderit.
Quam bonus orator Fannius semper sit habitus, quum reminiscitur, etiam illud ipsum tempus, quo Fannius de
Menelao Maratheno et ceteris obiecit, animo complectitur. Itaque, quum disputatio praecipue ad tempus prae·
teritum pertineat, plusquamperfectum coniunctivi videtur aptissimum esse.

Libri primi de Finibus bonorum et malorum cap. 7 locum nobis praebet, qui ad doctrinam saepe hic
confirmandam aliquid confert. Verba sunt haec:

Quod vero securi filium percusserit, privavisse se etiam videtur multis voluptatibus, quum ipsi
naturae patrioque amori praetulerit ius maiestatis atque imperii.

Ordinem, quo altera actio successit alteri, cum fingo animo, ut primum Torquatum naturae patrioque
amori praetulisse ius maiestatis atque imperii arbitrer, deinde imperasse, ut filius suus securi percuteretur. Unde
sequitur, ut nihil Ciceronem prohibuerit, quominus plusquamperfecto coniunctivi pro perfecto uteretur. Duas res
quodammodo in unam conflavit, ac si dicas in eo ipso, quod filium suum necari iussit, summaque voluptate se
privavit, durities animi paterni cernitur, quae ius imperii Romani patrio amori praeferre non dubitavit. Cicero,
perfecto coniunctivi usus, iudicium de saevitia Torquati fecit neque rationem alterius rei habuit, euius haec fuit
causa. Torquatus primum omnem animi paterni sensum abiecit, deinde in filium atrociter animadvertit multisque
voluptatibus ex ingenii et vita filii percipiendis se privavit.

Disputationes de Natura deorum in lib. 1, c. 25 hunc locum offerunt:

(Epicurus) idem facit contra dialecticos; a quibus quum traditum sit in omnibus disiunctionibus,
in quibus aut etiam, aut non, poneretur, alterutrum verum esse, pertimuit, ne, si concessum esset
huiusmodi aliquid, Aut vivet cras aut non vivet Epicurus, alterutrum fieret necessarium, totum hoc,
aut etiam aut non, negavit esse necessarium.

Dubitari nullo modo potest, quin plerique scripti-:ri fuerint traditum esset. Res, quae narratur, ad
tempus praeteritum, aetatem Epicuri refertur, quod e verbis pertimuit et negavit satis intelligitur. Cicero dicens
traditum sit, non Epicuri tempora respicit, sed potius suam aetatem. Ei sufficit dicere aliquam doctrinam a
dialecticis traditam esse, quae si vere tradita aliquando erat, fieri potuit, ut Epicurus eam cognitam haberet
eamque antiquiorem suis dictis esse sciret. Nemo unquam contendet futurum fuisse, ut plusquamperfectum
coniunctivi, si librarii scripsissent, a viris doctis vituperaretur. Tantum enim abest, ut possit a quoquam vitu-

perari, ut scriptorum consuetudine et consensu postulari videatur.

 

