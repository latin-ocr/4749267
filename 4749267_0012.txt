In lib. l, c. 14 haec verba exstant:

Quo tempore quis cessisse hostem mirabitur, quum alter consulum filium suum, quia contra im-
perium pugnaverat, quamvis victorem occiderit, quasi plus in imperio esset, quam in victoria, alter
quasi monitu deorum, capite velato, primam ante aciem diis manibus se devoverit, ut in confertissima
se hostium tela iaculatus novum ad victoriam iter sanguinis sui semita aperiret?

Ea verba, quae coniunctione quum reguntur, non ad explicandam vim verbi mirabitur, sed ad illustran-
dam potestatem infinitivi cessisse pertinent. Quod quum ita sit, proprie plusquamperfecta coniunctivi occidisset
et devovisset desiderantur. Manlii Torquati filius iussu patris iam occisus erat, Decius Mus iam se diis inferis
devoverat, quum hostis Romanis cessit. Scriptoris breviter narrantis maxime est dicere, quid duo exercituum
duces ad firmandum imperium augendamque nominis Romani auctoritatem supra ceterorum virtutem et consue-
tudinem fecerint. Itaque Torquati adulescentis supplicium Deciiquo devotio non ita narrantur, ut clade hostium
priora fuisse videantur. Sunt duae res maxime memorabiles populi Romani, quae quo tempore ante alias res
peractae sint, dummodo factas csse constet, dicere nihil attinet.

In lib. 3, c. 2 haec verba scriptor habet:
Utriusque victoriae quod quantumque gaudium fuerit, vel hinc existimari potest, quod et Domitius
Aenobarbus et Fabius Maximus ipsis, quibus dimicaverant, locis saxeas erexere turres et desuper
exornata armis hostilibus tropaea fixere, quum hic mos inusitatus fuerit nostris.

Plusquamperfectum adeoque imperfectum coniunctivi melius in hunc locum quadrat. Latini sermonis
proprium est extra aliarum sententiarum nexum, particula quum absente, perfectum indicativi permittere. Mos
turrium saxearum erigendarum vel tropaeorum figendorum ad propagandam victoriae memoriam ad tempora
Domitii Aenobarbi et Fabii Maximi inusitatus fuerat et iis ipsis temporibus, quibus victoriarum monumenta posue-
runt, adhuc erat insolitus.

Eiusdem libri c. 5 legentes in haec verba incidimus:

Inde Mithridates, omnium (regum) longe maximus, quippe quum quatuor Pyrrho, decem et septem
Hannibali suffecerint, ille per quadraginta annos restitit, donec tribus ingentibus bellis subactus
felicitate Sullae, virtute Luculli, magnitudine Pompeii consumeretur.

Ipse annorum ordo, quibus tres hostes potentissimi reipublicae Romanae exstiterunt, ceteros,
quorum facta est mentio, Mithridate priores fuisse unusquisque probe scit‚Å¥ ltaque, si quis eandem

sententiam verbis Latinis exprimere voluerit, plusquamperfecto coniunctivi suffecissent pro suffecerint libenter
utetur3 paucissimi Florum imitabuntur. Quem qui hac in re ducem sequuntur, certe vituperari non possunt.
Haec ratio exclamationem atque admirationem magis significat.

Additamenti loco dicere liceat coniunctionem quamvis a Floro in lib. 3, c. 19 extremo eadem ratione,
qua quum adhibitam esse in hac sententia:

Ac ne de duce quidem supplicium exigi potuit, quamvis in manus venerit.

Pro verbo venerit plerosque venisset scripturos fuisse nemo ignorat.

Apud Livium unus potissimum locus, oratione recta expressus, quales soli hic in disceptationem vocari
possunt, in lib. 21, 13 nobis occurrit his verbis cognoscendus:

Quum ille (Alcon) aut vestra aut sua culpa manserit apud hostem (si metum simulavit, sua,
vestra, si periculum est apud vos vera referentibus) ego, ne ignoraretis esse aliquas et salutis et pacis
vobis condiciones, pro vetusto hospitio, quod mihi vobiscum est, ad vos veni.

Si quis ita ex nobis quaerat: Ubinam ille est, quem summopere desiderabamus, respondeas: Ille apud

