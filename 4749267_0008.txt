  
 

porumque continebantur, in brevius contrahere studuerit, non est mirum, quod diutius in rebus narrandis venari
nolens quasi adumbratas factorum imagines aequalibus posterisque proposuit, tamquam res non essent pluribus i
ante ·aeculis actae, sed modo peractae brevi oratione illustrarentur. ·

Primus, quem detegere potui, locus legitur apud Justinum in libri quinti capite sexto hisque verbis ,- ’.ν

comprehensus ε
Tanta virtus animorum fuit, ut quum paulo ante salutem desperaverint, speraverint victoriam.

Nemo est, qui non videat eandem sententiam vulgo ita dici, ut pro iis verborum formis, quas libri manu
scripti tradiderunt, ponantur desperavissent et sperarent, quamquam coniunctivus perfecti propter coniunctionem «
ut in eiusmodi enuntiatis saepissime dicitur. Scriptor igitur non secutus rerum actarum seriem satis habet summum
Atheniensium metum summamque victoriae fiduciam indicare. Athenienses, quamquam ad salutis desperationem
erant adducti, victoriam sperare ausi sunt. Justinus duo facta, desperationem atque spem, ita narravit, ut non
videatur earum ordinem in historia servandum respexisse. Altera res memorabilis juxta alteram legitur. Qui ea,
quae modo ipse vidit, narrat, ei facilius haec loquendi ratio ab omnibus concedetur.

Continuata. earum historiarum lectione ad librum sextum eiusque caput secundum haec verba legimus:

Quibus quam paria omnia fortuna dederit, invictum tamen ab altero utrumque servavit.

Justinus multus est in laudandis Agesilai Lacedaemonii et Cononis Atheniensis virtutibus. Nullum par·
ducum tam bene comparatum fuisse, aetatem, virtutem, consilium, sapientiam utrique prope unam, gloriam quoque
rerum gestarum eandem fuisse. In commemorandis duobus factis acquiescit, summis fortunae dotibus utrumque
insignem, neutrum alterius victorem exstitisse. Si res eodem, quo ,tactae sunt, ordine narrare voluisset, poterat
debebatque scribere dedisset pro dederit. Facillime enirn intelligitur Agesilaum et Cononem beneficiis fortunae
ornatos adiutosque esse, antequam alter ab altero invictus in tanto virtutum studiorumque certamine servaretur.

Ad exempla, quae duo iam allata sunt ex Justini historiis, ille quoque locus, qui in libri undecimi capite
tertio decimo legentibus occurrit, referendus est:

Quum ad pugnam solus rex deesset, a Parmenione aegre excitatus, quaerentibus somni causas
omnibus inter pericula, quum etiam in otio semper parcior fuerit, magno se aestu liberatum ait,
somnumque sibi a repentina securitate datum, quod liceret cum omnibus Darei copiis confligere;
veritum se longam belli moram, si Persae exercitum divisissent.

Ex duobus imperfectis et uno plusquamperfecto coniunctivi satis colligi potest omnes has cogi—
tationes ad praeterita tempora referri neque e forma participii praesentis quaerentibus repeti posse
hanc legem, ut perfectum coniunctivi fuerit necessario solum admittatur. Quum omnia ex animis
virorum, qui cum Alexandro Magno pugnam ad Arbela committere optabant, dicta sint, unusquisque
malet dicere fuisset, quam fuerit. Eadem sententia ita pronuntiari potest: Cuncti causas sommi iusto
longioris, quas non poterant cogitatione fingere, quaesierunt, quum etiam in otio semper parcior
fuisset.

In libri duodecimi capite sexto decimo leguntur haec verba:

Quam (Olympiadem, matrem Alexandri Magni) quum Aeacidarum gens ab ultima saeculorum
memoria et regna patris, fratris, mariti ac deinceps maiorum omnium illustraverint, nullius tamen
nomine, quam filii, clarior fuit. Olympias, illa, quam diximus, Macedonum regina, quum e vita

rebusque gestis multorum virorum eorumque fortissimorum magnam gloriam consecuta esset, per filium suum
summas laudes nacta esse dicitur. Non est dubium, quin res ab Alexandro Magno gestae post maiorum facta
commemorandae sint. Iis, quorum scriptor fecit mentionem, Alexander successit omnesque nominis splendore
superavit. Primum igitur a patre, fratre, marito egregie, sed satis etiam a maioribus omnibus Olympias illustrata

 

