-11-

In lib. 1, c. 33 extremo haecce-reperiuntur:

Stomachabatur senex, si quid asperius dixeram, quum Epicurus contumeliosissime Aristotelem
vexaverit, Phaedoni Socratico turpissime maledixerit, Metrodori, sodalis sui fratrem Timocratem,
quia nescio quid in philosophia dissentiret, totis voluminibus conciderit, in Democritum ipsum, quem
secutus est, fuerit ingratus, Nausiphanem, magistrum suum, a quo nihil didicerat, tam mala acceperit.

Facta narrantur, quae temporibus narratoris prorsus peracta erant neque ad id ipsum tempus, quo
locutus est, pertinebant, Ad tempus autem quoddam praeteritum referenda esse, quae de Epicuri male factis
dicuntur, facillime colligitur e verbis stomachabatur, dissentiret, didicerat. Itaque nemo dubitet, quin plusquam-
perfecta coniunctivi recte dici potuerint. Seni stomachanti omnia illa vituperanda facta ob oculos versari poterant;
Cicero autem haec omnia narrans animos audientium a stomachoso sene vult averti. Singula facta in se spectantur
et extra nexum eius rei, qua priora erant, ponuntur. Veluti facta memorabilia in medium proferuntur, quasi ita
dixerit: Ille quidem stomachabatur, quotienscunque aliquid asperius dictum erat; Epicurus autem Aristotelem
contumeliose vexavit, Timocratem scriptis acerbe exagitavit, ingrato animo in Democritum fuit, quamquam saepius
aptiusque dicendum videtur vexaverat. exagitaverat, fuerat.

Secundus de Legibus lib. in c. 3 haec habet:

Nec enim ullum hoc frigidius flumen attigi, quum ad multa accesserim‘, ut vix pede tentare
id possim.

Si Ciceronis verba recte intelligo, Fibrenum, ultimum omnium fluminum frigidorum attigit, at ante illud
ad multa minus frigida accesserat. Si simpliciter dixisset: Hoc fiumen frigidissimum attigi, quum ad multa
accessissem, ordo temporum servatus esset. Ciceronem ad F ibrenum, qui in Lirem frigidissimus influit et alia
flumina promiscue accessisse expertumque plura denique judicasse, ut vidimus, nullis verbis indicatur, quamquam
fieri potest, ut aliquis ita haec verba interpretetur. Altera opinio mihi probatur, ut duorum factorum alterum
quasi iuxta alterum collocatum esse videatur.

Oratoribus saepius, quam aliis scriptoribus, historicis vel philosophis, occasio perfectis coniunctivi pro
plusquamperfectis utendi offertum nec vero, quotiens possunt, totiens utuntur.

Orationis pro L. Flacco habitae c. 12 utilem locum praebet his verbis comprehensum:

Licuisse ut intelligas, cognosce, quid me consule senatus decreverit, quum quidem nihil a superio·
ribus continuorum annorum decretis decesserit.

Cicero respondens Graecis querentibus, classis nomine civitatibus pecuniam imperatam esse, quid se
consule fieri potuerit, demonstrat. Satis scio senatum Romanum ipso decreto effecisse, ut in superioribus qui-
busdam decretis perstitisse videretur. Ipsum decretum mutationem animorum et sententiarum significare poterat3
nec vero minus verum est iisdem verbis duas res, duo facta diversa constitui posse, primum senatum a superi-
oribus continuorum annorum decretis nihil decessisse, deinde senatusconsultum, quod orator legi iussit, in eandem
sententiam factum esse. Quod si nobis putare licet, ut videtur, plusquamperfecto coniunctivi orator recte uti
poterat, nam primum senatus in ratione superiorum decretorum perseverare constituit, deinde decrevit, ut naves
civitatibus quibusdam imperarentur. Perfectum coniunctivi e coniunctione quum suspensum eam habet vim,
ut auditorum animos ad hanc unam rem trahat, quasi sit maxime praecipua summique ponderis.

Admirabili dicendi ratione Tullius in illa oratione, in qua omnium vocabulorum contumeliosissimorum
copiam collegit, his verbis in Pisonem c. 24 usus est:

Quum vero non modo non postulante atque cogente, sed invito atque oppresso senam, non modo
nullo populi Romani studio, sed nullo ferente suffragium libero, provincia tibi ista manupretium fuerit

non eversae per te, sed perditae civitatis, quumque omnium tuorum scelerum haec pactio exstiterit,
2*

