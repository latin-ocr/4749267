,9.-

hostes mansit, ego solus veni. Oratio etiam hunc in modum converti potest: Quum ille apud hostem maneret
vel ‘manere cuperet, ego solus ad vos veni. Alorcus Saguntinus tum demum ad populares suos profectus est,
quum Alconem apud Poenos manere cognoverat. Primum alter apud hostem mansit, deinde alter abiit. Patavinns
perfecto coniunctivi scripto sufflantium animos ab ordine rerum actarum avocat. Quasi ad praesens tempus
pertineat, quo homo quidam non venerit, non est plusquamperfectum coniunctivi hoc loco positum.

Si quis dubitet scriptoribus, quorum loci commemorati sunt, fidem habere, quamquam res ex indole
linguae Latinae recte colligi potest, posteriorum defensor atque adiutor producatur summus Romanorum omnium
’ orator, Cicero. ’ “

In epistolarum ad familiares sive diversos lib. 9, 14 ad Dolabellam data Cicero haec scripsit:

Nam quum tc semper dilexerim, quantum tu intelligere potuisti, tum his tuis factis sic incensus
sum, ut nihil umquam in amore fuerit ardentius.

Cicero non semper in tali sententia perfectum coniunctivi legendum nobis dedit. Plerumque scripsis—
set dilexissem. Quamquam amor, cuius vinculo cum Dolabella coniunctus erat, ad illud ipsum tempus, quo has
litteras exaravit, pertinebat, nulla parte imminutus, tamen amor prior fuit illo igni, quem facta Dolabellaein
Ciceronis animo excitaverant. Cicero Dolabellam jam dilexerat, quum sactis eius incensus est. Nunc autem,
quae semper inter eos luit benevolentia, nihil antiquius habet, quam ut magna quadam vi commemoret amorem
in Dolabellam suum. Utrumque factum, quod amicum reipublicae causa dilexit et quod factis eius incensus est,
summo gaudio prosequitur.

Ne omittatur Ciceronis ad Atticum epistola 17 libri 7 his verbis conspicua:

Perspici ex litteris Pompeii potest nihil Caesari negari, quae ille amentissimus fuerit, nisi acceperit,
praesertim quum impudentissime postulaverit.

Hac in enuntiatione cetera ita dicta sunt, ut a grammaticorum praeceptis non abhorreant, verbum autem
postulaverit pro verbo postulavisset positum a vulgari usu recedit. Nemo infitiabitur eum, qui acceperit, antea
postulasse eamque ob causam plusquamperfectum coniunctivi recte se habere. Ut fit nonnumquam, orator meminit,
quis postulaverit, non quaerit, quando postulaverit, si tempus, quo acceperit, respiciatur. In eiusmodi sententia
perfecto vim maiorem, quam plusquamperfecto coniunctivi tribui satis perspicuum est.

Epistolarum ad Atticum missarum 12 libri 8 luoc exemplum offertur:

Neo vero haec extrema quisquam potest iure reprehendere, quod mare non transierim. Id enim, etsi
erat deliberationis, tamen obire non potui3 neque ,enim suspicari debui, praesertim quum ex ipsius Pom·
peii litteris, idem quod vides te existimasse, non dubitaverim, quin is Domitio subventurus esset.

Cicero plusquamperfecto aut imperfecto coniunctivi optime uti poterat. Tum, quum suspicatus non est,
iam non dubitabat, quin futurum esset, ut Domitius adiuvaretur. Cicero autem verbis usus quum non dubitaverim,
dubitationem omnino a se alienam hac in re fuisse dicit idque, quasi summi sit momenti, maiori vi pronuntiat.

Marci ad Quintum fratrem epistolarum lib. 1, 1 haec verba, quae accuratius considerentur, habet:

Factum est mea culpa contra quam tu mecum et proficiscens et per litteras egeras, ut priore
anno succederetur. Quod eg0, dumlsociorum saluti consulo, dum impudentiae nonnullorum nego-
tiatorum resisto, dum nostram gloriam tua virtute augeri expeto, feci non sapienter, praesertim quum
id commiserim, ut ille alter annus etiam tertium posset adducere.

Quaeritur, quae ratio intercedat inter tempus, quo Cicero non fecit aliquid sapienter, et illud tempus,
quo commisit, ut trater eius tertium annum in Asia ageret. Si post illas res parum sapienter actas commisit,
ut Quintus frater diutius in Asia remaneret, necessario sequitur, ut perfectum coniunctivi commiserim recte dicatur
secundum communem scriptorum consuetudinem. Verba autem, quae praecedunt, satis indicare mihi videntur ea,

’ 2

