15.

25.

30.

35.

45.

50.

55.

60.

Tertius est annus, postquam vox edita magna θοις
Napoleo captus, prospera pugna fuit!
Ergo. Sedanensi pugna sine lande peractum Α
Inter-iit proprium Napoleonis opus.
Nostra resurrexit Germania fortis et una
Et iunxit populos imperiumque vetus.
Teutonicas gentes bello magnisque periclis
Firmatas vidit posterus ille dies.
Imperii forma est melior, quam quae fuit olim,
Germanis praeest Zolleriana domus.
Auni praeteriti nos illud mille docebunt,
Et tempus praesens spesque futura probat.
Germanos constat multis virtutibus omnes
Semper finitimis praenituisse suis.
Germanos Tacitus morum probitate videtur
Doctus Romanis praeposuisse malis.

. Germanos Gallus quidam putat esse beatos,

Quis etiam magnum sit sua lingua decus.
At Germani olim, morum linguaeque tenaces,
In populis meritum non habuere locum.
Corruptis vitae populis alimenta ferentes
Migrantesque novis interiere locis.
Quae vetus imperium possent bene condere iura,
Quae possent fines addere sola bonos,
Civibus adiutor validus victorque timendus,
Auceps Henricus vidit et egit amans.
Nil poterat regno prodesse, quod unus et alter
Rex aliis populis imposuisset onus.
Germani multi nihil invenere per agros
Italicos praeter certa sepulcra sibi.
Propugnatores, fortissima pectora, Suebi
Rebus et ingeniis nil peperere suis.
Austriacis inerat prudentia maior, et ipsi
Condere tentabant regna suasque domos.
Communis patriae res non curare solebant3
Atque in deliciis Austria semper erat.
Antiquis saeclis armis mediumque per aevum
Germanos hostes non petiere graves.
Rex Germanorum nil praeter nomen inane
Caesaris Augusti tristis habebat adhuc.
Finitimae gentes aliae Gallique repressis
Partibus imperium constituere bonum.
Carolus et' quintus Franciscum vincere primum
Quivit, nec Turcas respuit ille feros.
Sic alter Lotharus Gallus cedebat Othoni
Germano ad patrios victus ad usque lares.
Quod dux Mauritius Gallis tres dedidit urbes,
Exemplum pravum perniciesque fuit.
Triginta annorum bello Germania Gallis
Et Suecis magnas victa reliquit opes.
Terrarum cupidus poteras, Ludovice superbe,
M⁰.¹ in Teutonicos currere victor agros.

 

