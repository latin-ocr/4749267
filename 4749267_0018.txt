..14-

diflerre, siquidem hic quoque plusquamperfectum scripta esset plerisque magis probari credo. Cicero ab eo tem·
pore, quo haec verba pronuntiavit, contemplatus id tempus, quo bona optimi civis eiusque non proscripti venierant,
satis habet dicere legem, quam bonorum venditores servandam putarint, scriptam tuisse; non studet efficere, ut
auditores hanc legem ante venditionem bonorum exstitisse sibi persuadeant; constat autem legem esse sqiptam,
quum bona nondum venissent. Licebat igitur oratori dicere: quum haec lex in eos solos, i. e. in proscriptos,
scripta esset. Eam ob causam, quod lex ita scripta erat, adversarii hominis neque proscripti neque occisi non
habebant, quod bona eius venderent.

Non existimo abiiciendum esse locum, quem in oratione pro Cluentio habita reperi, medio sere c. 60.
Verba sunt haec:

Quid unquam Avitus in se admisit, ut hoc tantum ab eo facinus non abhorrere videatur? Quid
autem magnopere Oppianicum metuebat, quum ille verbum omnino in hac ipsa causa nullum facere
potuerit, huic autem accusatores matre viva deesse non possent?

Non est dubium, quin haec verba ad tempus prorsus praeteritum referenda sint, quod verba metuebat
et possent satis demonstrant. Nihilominus causam metus, quem Oppianicus Avito incusserat, parum iustam esse
putat; namque is nihil dixerat, unde metus oriretur. Eo ipso tempore, quo hanc orationem omnium longissimam
habuit, sibi persuadebat nullum omnino verbum hac in causa ab Oppianico dici potuisse. Quodsi nullum fecit
verbum ullo tempore, ne tum quidem fecerat, quum metuere coepit. Nihil igitur obstat, quin hic recte dicatur
potuisset pro potuerit.

Haec habui, quae ad locum grammatices haud inutilem illustrandam conferrem. Restat, ut, cur carmen
Latinum huic disputationi addendum putaverim, paucis verbis explicem. Primum onim videndum erat, ne pagi-
narum numerus iusto minor esse videretur, deinde commodum putabam, in tanta philologorum multitudine suum
quoque campum colente, aliquid conficere, quo veterem artem nondum prorsus neglectam iacere pro virili
ostenderem. Itaque orationem, quam a. d. IV. Nonas Septembres a. 1873 ad celebrandam victoriam Sedanensem
in auditorio maximo gymnasii nostri quum cholera morbus perniciosus existimaretur, ad discipulos solos habui,
hoc modo publici iuris facere potui neque parvulum laborem oratiunculae in sermonem Latinum convertendae non.
libenter suscepi.

Ιη imperium Germanicum resiitulum εἴ emendatum.

Aetatem nostram nulli concedere laude
Cum pueris matres iure virique putant.
Invida posteritas, coram quae vidimus ipsi,
Cuncta cito fieri non potuisse volet.
5. Grandia sunt vere, sunt admiranda profecto,
Mentis et humanae transiluere modum.
Nulla dies anni transit, quin facta virorum,
Regis et augusti commemorare queat.
Praenitet una tamen reliquis mensisque secunda
Septembris factis lumen adepta novum est.

 

